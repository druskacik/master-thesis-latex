\section{Modelovanie rizika úpadku podnikov}

V tejto kapitole si opíšeme proces vytvorenia modelov logistickej regresie s cieľom predikcie rizika úpadku podnikov.

\subsection{Dáta}

V prvom kroku si vytvoríme trénovaciu vzorku\footnote{Opäť používame modernú terminológiu strojového učenia. Trénovacou vzorkou v tejto práci rozumiemieme dáta, pomocou ktorých budeme odhadovať parametre modelu.} pre modely logistickej regresie.
Zdrojom dát je databáza \emph{FinStat}, ktorá spracúva údaje o slovenských spoločnostiach, ktorých je celkovo približne \(250000\).

Niektoré firmy sa nehodia na modelovanie úpadku, či už svojím charakterom alebo nedostatočne či nepresne vyplnenými dátami.
Napríklad budeme pracovať len s firmami, pri ktorých máme dostupné údaje z ich účtovných závierok, pretože ostatné firmy nemajú k dispozícii dostatok finančných údajov.
Podrobný opis podmienok na firmy, ktoré zaradíme do trénovacich dát, uvádzame v nasledovnom zozname:

\begin{enumerate}
    \item Firma musí mať k dispozícii dáta z jej účtovnej závierky. Dôvod: účtovná závierka je zdrojom väčšiny finančných údajov firmy.
    \item Účtovná závierka nesmie byť spracovaná OCR skenom. Dôvod: OCR sken dokumentu niekedy vytiahne nesprávne hodnoty, čo by mohlo negatívne ovplyvniť kvalitu dát.
    \item Právna forma spoločnosti je jedna z nasledovných: Akciová spoločnosť, Družstvo, Komanditná spoločnosť, Spoločnosť s r. o., Verejne obchodovateľná spoločnosť, Jednoduchá spoločnosť na akcie. Vylúčené boli napr. neziskové organizácie, združenia, štátne podniky atď.
    % \item Firma nepôsobí v odvetví s nasledovnými SK NACE kódmi:
    % \begin{itemize}
    %     \item 66290
    %     \item 66200
    %     \item 65120
    %     \item 65110
    %     \item 66000
    %     \item 64190
    %     \item 64100
    %     \item 64200
    %     \item 66110
    %     \item 64300
    %     \item 64910
    % \end{itemize}
    % Ide o spoločnosti z odvetvia poisťovníctva a financií, pri ktorých nie je jednotný spôsob výpočtu finančných údajov a ich zaradenie by mohlo negatívne ovplyvniť kvalitu dát.
    \item Majetok spolu = Spolu vlastné imanie a záväzky. Táto podmienka by mala platiť pre všetky firmy, ktoré majú správne vyplnené účtovné závierky. Ide o základný princíp účtovníctva, podľa ktorého celková hodnota aktív a pasív v závierke musí byť rovnaká.
    \item Obdobie, za ktoré spoločnosť zverejňuje účtovnú závierku, je jeden rok. Túto podmienku spĺňa drvivá väčšina firiem, ale poslúži nám na očistenie od malého množstva spoločností, ktoré účtovné závierky zverejňujú za obdobie inej dĺžky, v dôsledku čoho ich finančné údaje môžu mať mierne odlišný charakter.
\end{enumerate}

V pôvodných dátach sa nachádzalo celkovo \(3730\) firiem v úpadku s vyplneným dátumom konkurzného alebo reštrukturalizačného konania, z nich \(1145\) spĺňa podmienky 1 až 5.
Všetky z týchto 1145 firiem zaradíme do finálnych dát ako firmy v bankrote.
Uvedomme si, že úpadok budeme modelovať na základe dát za jeden rok (jedno účtovné obdobie), preto do finálneho datasetu zaradíme len dáta rok pred úpadkom firmy.
V ďalšom kroku rozšírime tento dataset o prosperujúce firmy.

\subsection{Prosperujúce firmy}

Prosperujúcou firmou v tejto práci rozumieme firmu, ktorá za celé obdobie svojho pôsobenia nebola v konkurznom ani reštrukturalizačnom konaní, t.j. firmu, ktorá nebola v úpadku.
Prosperujúcich je väčšina firiem na Slovensku a aby sme sa vyhli problému nevyvážených tried (angl. \emph{unbalanced classes}),
na modelovanie rizika úpadku použijeme len časť z nich.
Firmy zvolíme tak, že ku každej z \(1145\) firiem v úpadku z predošlého kroku dopárujeme jednu prosperujúcu firmu podobného charakteru.
Podobná metodika je štandardom pri vytváraní bankrotových modelov – využil ju napr. aj Altmann pri vytváraní prvej verzie svojho Z-skóre – a jej výhodou je aj jej jednoduchosť a pochopiteľnosť, viď podkapitolu \ref{model interpretability}.

Firmy, z ktorých sme vyberali dvojičku pre firmy v úpadku, museli okrem podmienok 1 až 5 z predošlej podkapitoly spĺňať aj nasledovné podmienky:

\begin{enumerate}
    \item Firma má tržby väčšie ako \(5000\) € a celkový majetok vyšší ako \(5000\) €.
    \item Firma má vyplnené všetky finančné údaje, ktoré vstupujú do procesu vytvárania modelu (t.j. všetkých \(70\) finančných údajov, z ktorých len časť bude vystupovať vo finálnom modeli logistickej regresie).
\end{enumerate}

Podmienka 1 bola zvolená s cieľom odseparovania firiem, ktoré sú neaktívne alebo príliš drobné.
Hranicu \(5000\) € sme zvolili arbitrárne na základe analýzy veľkosti tržieb, z ktorej vyplynulo, že značná časť firiem má tržby blízke nule a nehodia sa na zaradenie do skupiny prosperujúcich firiem.

Ku každej z \(1145\) firiem v úpadku sme priradili jednu prosperujúcu firmu tým spôsobom,
že spomedzi prosperujúcich firiem pôsobiacich v odvetví s rovnakým SK NACE kódom sme zvolili firmu s čo najpodobnejšími tržbami rok pred úpadkom danej firmy.
Pre \(6\) firiem počas obdobia rok pred ich úpadkom nepôsobila žiadna firma v odvetví s rovnakým SK NACE kódom, preto sme im priradili podobnú prosperujúcu firmu za iný rok.
Pre jednu z týchto firiem neexistovala žiadna firma pôsobiaca v rovnakom odvetví, išlo o firmu s SK NACE kódom 08910 (Ťažba chemických a hnojivových minerálov).
Tejto firme sme priradili firmu z podobného odvetvia s SK NACE kódom 08990 (Iná ťažba a dobývanie i.n.).

Vo finálnom datasete máme dokopy \(2290\) firiem, z toho \(1145\) prosperujúcich a \(1145\) v úpadku.
Na účely modelovania a následného vyhodnocovania modelov sme tieto dáta rozdelili na trénovaciu a testovaciu sadu v pomere \(80:20\),
pričom v každej z nich bol pomer prosperujúcich firiem a firiem v úpadku \(50:50\).

V ďalších častiach vytvoríme samotné modely logistickej regresie. Hlavným problémom je vyčlenenie najsignifikantnejších premenných pre predikciu bankrotu.

\subsection{Voľba modelu}

Ku každej z \(2290\) firiem v našich dátach máme k dispozícii \(74\) finančných parametrov.
Cieľom tejto práce je vytvoriť model, ktorý bude obsahovať ideálne len malý počet parametrov, viď podkapitolu\autoref{model interpretability}.
V tejto časti sa venujeme výberu najvhodnejšej kombinácie parametrov pre predikciu bankrotu.

\subsubsection{Model LASSO}

Prvou metódou, ktorú sme použili na výber najsignifikantnejších parametrov je \emph{lasso} (\emph{least absolute shrinkage and selection operator}).
Metódu \emph{lasso} sme uprednostili pred inými metódami z podobnej triedy regularizácií (napr. pred \emph{ridge regression}) kvôli skutočnosti,
že metóda \emph{lasso} má väčšiu tendenciu vynulovať parametre, ktoré považuje za nesignifikantné \cite{glmnet}.
(Napr. pri metóde \emph{ridge regression} parametre k nule len konvergujú.)
Pripomíname, že naším cieľom je vytvoriť jednoduchý a interpretovateľný model.

Cieľom metódy \emph{lasso} je nájsť parameter \(\hat{\beta}\) spĺňajúci

\[
    \hat{\beta} = \min_{\beta \in R^k} \left( - \left[ \frac{1}{n} \sum_{i = 1}^n y_i \cdot (\beta^T x_i) - \ln{(1 + e^{\beta^T x_i})} \right] + \lambda || \beta ||_1 \right).
\]

Parameter \(\lambda\) určuje stupeň regularizácie – pri vyšších hodnotách \(\lambda\) metóda vynuluje viac parametrov a naopak.
Parameter \(\lambda\) je v metóde \emph{lasso} voľným parametrom a jeho hodnota bola zvolená použitím krosvalidácie typu \emph{leave one out},
teda pre testovaciu sadu veľkosti \(1832\) (\(916\) firiem v úpadku, \(916\) prosperujúcich) bolo vytvorených \(1832\) regresií,
pričom pri každej bola vylúčená jedna firma, na ktorej sa daná regresia otestovala.

Parametre, ktorým metóda \emph{lasso} pridelila nenulovú hodnotu (a teda ich zaradila do finálneho modelu logistickej regresie) sú uvedené v tabuľke č. \ref{lasso tabulka vsetky parametre}.
Parametrov s nenulovým koeficientom je \(14\).

\begin{table}
    \begin{tabular}{ |c|c| }
        \hline
        EBITDA & Čistý prevádzkový zisk po zdanení (NOPAT) \\
        \hline
        Čistý dlh & Záväzky/EBITDA \\
        \hline
        Celková zadlženosť & Likvidita 1. stupňa\\
        \hline
        Likvidita 3. stupňa & Finančné účty/Aktíva \\
        \hline
        Návratnosť aktív & Obrat aktív \\
        \hline
        Doba splácania záväzkov & INDEX 05 \\
        \hline
        Binkertov model & Spolu majetok (zmena v \%) \\
        \hline
    \end{tabular}
    \caption{Zoznam signifikantných premenných podľa metódy \emph{lasso}}
    \label{lasso tabulka vsetky parametre}
\end{table}

Dodatočnou analýzou sme množinu premenných v modeli okresali ešte viac.
Premenné INDEX 05 a Binkertov model predstavujú hodnotenie finančnej kondície firmy inými modelmi, nepredstavujú teda rýdzo finančný údaj a do modelu sa nehodia.
Premenné Likvidita 1. stupňa a Likvidita 3. stupňa sú vysoko korelované a vybrali sme z nich len Likviditu 3. stupňa,
lebo tej priradil \(t\)-test signifikantnosti parametra výrazne nižšiu \(p\)-hodnotu, a teda ju môžeme považovať za signifikantnejšiu premennú.

Vylúčenie ďalších troch parametrov (\emph{EBITDA}, \emph{Čistý prevádzkový zisk po zdanení} a \emph{Čistý dlh}) vyplynulo z ďalšej analýzy,
pri ktorej sme skúmali výstupy modelu pre širšiu množinu firiem, mimo trénovacej a testovacej sady.
Tieto tri premenné sú hodnoty v eurách a tým, že pri veľkých firmách nadobúdajú tieto hodnoty extrémne veľkosti,
malo to za následok to, že veľkým firmám dávala logistická regresia výstup blízky k \(0\) alebo k \(1\).
Hodnotenia scoringovými modelmi sú často zaujímavé práve pre väčšie firmy, preto sme považovali za vhodnejšie, ak ich hodnotenia budú tvoriť širšie spektrum hodnôt.
Dodatočnú analýzu možného spracovania premenných s extrémnymi hodnotami (napr. zlogaritmovaním) sme nevykonali.

Ďalšie dve premenné, Obrat aktív a Spolu majetok (zmena v \%), sme vylúčili, pretože \(t\)-test signifikantnosti parametra zamietol ich významnosť na hladine \(\alpha = 0.05\).
Konečnú skupinu šiestich premenných, ktoré vstupujú do modelu vytvoreného pomocou metódy \(lasso\), uvádzame spolu s ich koeficientami v tabuľke č. \ref{lasso tabulka konecne parametre}.

\begin{table}
    \begin{tabular}{ |c|c| }
        \hline
        Premenná & Koeficient \\
        \hline
        Intercept & -0.654 \\
        \hline
        Záväzky/EBITDA & -0.0018 \\
        \hline
        Celková zadlženosť & 0.734 \\
        \hline
        Likvidita 3. stupňa & -0.060 \\
        \hline
        Finančné účty/Aktíva & -3.102 \\
        \hline
        Návratnosť aktív & -1.841 \\
        \hline
        Doba splácania záväzkov & 0.000002 \\
        \hline
    \end{tabular}
    \caption{Konečný zoznam signifikantných premenných podľa metódy \emph{lasso} spolu s ich koeficientami}
    \label{lasso tabulka konecne parametre}
\end{table}

Koeficienty boli spočítané novým natrénovaním modelu na trénovacej sade,
metódu \emph{lasso} sme teda využili len pri skúmaní signifikantnosti jednotlivých premenných.
Vzorec na výpočet skóre týmto modelom má nasledovný tvar:

\[
    \text{score}_\text{lasso} = \frac{1}{1 + e^{-(-0.654 - 0.0018X_1 + 0.734X_2 - 0.060X_3 - 3.102X_4 - 1.841X_5 + 0.000002X_6)}},
\]

kde

\(X_1 = \) Záväzky/EBITDA,

\(X_2 = \) Celková zadlženosť,

\(X_3 = \) Likvidita 3. stupňa,

\(X_4 = \) Finančné účty/Aktíva,

\(X_5 = \) Návratnosť aktív,

\(X_6 = \) Doba splácania záväzkov.

\subsubsection{Modely BACE}
\label{modely bace}

V ďalšej časti budeme hľadať vhodnú kombináciu premenných modelu predikcie bankrotu metódou \emph{BACE} (\emph{bayesian averaging of classical estimates}).
Metóda \emph{BACE} patrí k heuristickým metódam, ku ktorým možno pristupovať rôznymi spôsobmi. My využijeme dva rôzne prístupy.
Prvý prístup bude replikáciou metodiky využitej v práci \cite{ondrusekova}, v ktorej autorka enumerovala všetky modely logistickej regresie so \(4\), \(5\) a \(6\) parametrami
a z ich výstupov spočítala bayesovské odhady parametra \(\beta\) a jeho aposteriórnu pravdepodobnosť.
Táto práca, rovnako ako naša, sa zaoberala problematikou predikcie bankrotu v slovenskom prostredí.

Druhý prístup k metóde \emph{BACE} vychádza z článku \cite{sala-i-martin}, v ktorom bola metóda \emph{BACE} prvýkrát opísaná.
Pôvodná metóda \emph{BACE} predstavuje algoritmus, ktorý náhodne volí veľké množstvo regresií z množiny regresií so všetkými možnými kombináciami vysvetľujúcich premenných,
až do momentu, kým odhady parametra \(\beta\) neskonvergujú.

\paragraph{Metóda kompletnej enumerácie}
\label{model_bace_1}

Jediná apriórna informácia, ktorú pri metóde \emph{BACE} vkladáme do výpočtovej procedúry, je očakávaný počet parametrov vo výslednom modeli \( \bar{k} \).
V našom prípade sme zvolili \( \bar{k} = 5 \) na základe niekoľkých skutočností: \(5\) parametrov majú aj zaužívané modely ako Altmanovo Z-skóre či INDEX 05,
a \(5\) parametrov sa ukázalo byť signifikantných (použitím metódy \emph{BACE}) aj v práci \cite{ondrusekova}, ktorú replikujeme.
Zároveň, podľa \cite{sala-i-martin} aj \cite{polaci} malá zmena hodnoty \( \bar{k} \) nemá veľký vplyv na výstupy metódy \emph{BACE}.
Na základe uvedených skutočností sme usúdili, že voľba \( \bar{k} = 5 \) je pre náš prípad adekvátna.
Dôležitejšie ako konkrétna zvolená hodnota \( \bar{k} \) je fakt, že \( \bar{k} \) sa pohybuje v nízkych hodnotách a je rádovo menšia oproti celkovému počtu parametrov \( K = 74 \).

V prvej implementácii metódy \emph{BACE} sme kompletne enumerovali všetky modely s \(5\) premennými, zvolenými z celkového počtu \(74\) premenných.
Takých modelov je celkovo \(\binom{74}{5} = 16108764\), z tejto množiny sme však vylúčili tie modely, ktoré obsahovali vysoko korelované (resp. závislé) premenné.
Zoznam skupín závislých premenných uvádzame v prílohe \hyperref[appendix:b]{B}. 
Po vylúčení modelov s korelovanými premennými nám ostalo \(12774840\) modelov, ktoré sme všetky enumerovali.

Po enumerácii koeficientov modelov a ich BIC sme dopočítali aposteriórne pravdepodobnosti modelov a premenných.
Kompletný zoznam premenných s ich apriórnymi a aposteriórnymi pravdepodobnosťami, pri použití metódy BACE prístupom kompletnej enumerácie, uvádzame v prílohe \hyperref[appendix:c]{C}.
V tabuľke č. \ref{bace1 tabulka pp} uvádzame len tie premenné, ktorých spočítaná aposteriórna pravdepodobnosť zahrnutia bola vyššia ako ich apriórna pravdepodobnosť zahrnutia.
Takých premenných bolo celkovo \(7\).
Uvedomme si, že apriórna pravdepodobnosť zahrnutia premenných nebola v tomto prípade vždy rovná presne \(\frac{5}{74}\),
pretože niektoré modely s \(5\) premennými sme vylúčili, čo malo za následok miernu zmenu hodnoty apriórnej pravdepodobnosti zahrnutia niektorých premenných.

\begin{table}
    \begin{tabular}{ |c|c|c| }
        \hline
        Premenná & \makecell{Apriórna \\ pravdepodobnosť} & \makecell{Aposteriórna \\ pravdepodobnosť} \\
        \hline
        Čistý prevádzkový zisk po zdanení (NOPAT) & 5.9 \% & 98.5 \% \\
        \hline
        Celková zadlženosť & 6.2 \% & 22.8 \% \\
        \hline
        Stupeň samofinancovania & 6.2 \% & 77.2 \% \\
        \hline
        Finančné účty/Aktíva & 7.4 \% & 100 \% \\
        \hline
        Návratnosť aktív & 6.6 \% & 86.2 \%\\
        \hline
        Návratnosť aktív (EBIT) & 6.6 \% & 13.8 \% \\
        \hline
        Doba splácania záväzkov z obchodného styku & 6.6 \% & 100 \% \\
        \hline
    \end{tabular}
    \caption{Konečný zoznam signifikantných premenných podľa metódy \emph{BACE} (kompletná enumerácia modelov s \(5\) premennými) spolu s ich apriórnymi a aposteriórnymi pravdepodobnosťami}
    \label{bace1 tabulka pp}
\end{table}

Dodatočnou analýzou sme pre výsledný model vylúčili \(2\) z týchto \(7\) premenných, \emph{Čistý prevádzkový zisk po zdanení} z rovnakých dôvodov,
z akých sme túto premennú vylúčili pri modeli \emph{lasso}, \emph{Návratnosť aktív (EBIT)} z dôvodu,
že z dvojice vysoko korelovaných premenných spolu s premennou \emph{Návratnosť aktív} mala \emph{Návratnosť aktív (EBIT)} nižšiu aposteriórnu pravdepodobnosť.

Koeficienty vo výslednom modeli boli spočítané pomocou vzorca (\ref{posterior_expected_value}), pričom sme sumovali len cez modely s piatimi premennými.
Koeficienty pri premenných uvádzame v tabuľke č. \ref{bace1 tabulka konecne parametre}.

\begin{table}
    \begin{tabular}{ |c|c| }
        \hline
        Premenná & Koeficient \\
        \hline
        Intercept & 0 \\
        \hline
        Celková zadlženosť & 0.176 \\
        \hline
        Stupeň samofinancovania & -0.607 \\
        \hline
        Finančné účty/Aktíva & -2.942 \\
        \hline
        Návratnosť aktív & -1.167 \\
        \hline
        Doba splácania záväzkov z obchodného styku & 0.000067 \\
        \hline
    \end{tabular}
    \caption{Konečný zoznam signifikantných premenných podľa metódy \emph{BACE} (kompletná enumerácia modelov s \(5\) premennými) spolu s ich koeficientami}
    \label{bace1 tabulka konecne parametre}
\end{table}

Vzorec na výpočet skóre týmto modelom má nasledovný tvar:

\[
    \text{score}_\text{BACE1} = \frac{1}{1 + e^{-(0.176X_1 - 0.607X_2 - 2.942X_3 - 1.167X_4 + 0.000067X_5)}}
\]

kde

\(X_1 = \) Celková zadlženosť

\(X_2 = \) Stupeň samofinancovania

\(X_3 = \) Finančné účty/Aktíva

\(X_4 = \) Návratnosť aktív

\(X_5 = \) Doba splácania záväzkov z obchodného styku.

\paragraph{Iteračná metóda}

V druhej implementácii metódy BACE vychádzame z pôvodného článku \cite{sala-i-martin}.
Pri tomto prístupe zvolíme apriórne pravdepodobnosti jednotlivých vysvetľujúcich premenných a budeme náhodne generovať modely logistických regresií,
až kým odhady stredných hodnôt jednotlivých premenných neskonvergujú.
Hodnota apriórnej pravdepodobnosti premenných vychádza, podobne ako v predošlej metóde, z očakávaného počtu premenných vo výslednom modeli.
Opäť sme zvolili očakávaný počet premenných kbar = 5, z čoho vyplýva apriórna pravdepodobnosť zahrnutia pre premenné \( \frac{5}{74} = 0.0676 \).

Okrem apriórnych pravdepodobností jednotlivých premenných má táto procedúra niekoľko hyperparametrov.
Prístup, ktorý sme zvolili, je podobný prístupu z článku \cite{sala-i-martin}, a je nasledovný:
vždy po enumerácii \(10000\) modelov spočítame odhady stredných hodnôt koeficientov pri jednotlivých vysvetľujúcich premenných podľa vzorca \ref{posterior_expected_value},
a keď \(100\)-krát po sebe zmena odhadu stredných hodnôt koeficientov, prenásobených disperziou hodnôt danej premennej v trénovacej sade \(X\),
nepresiahne \(10^{-6}\), algoritmus skončí.
V článku \cite{sala-i-martin} pracujú autori so zastavovacím pravidlom, kedy na prehlásenie konvergencie stačí,
keď sa hodnota koeficientu pri každej z premenných nezmení po \(10000\) iteráciách \(6\)-krát po sebe.
V našom prípade sme zvolili prísnejšie pravidlo, pretože pracujeme s väčšou množinou potenciálnych vysvetľujúcich premenných
(je ich \(74\), v článku \cite{sala-i-martin} ich bolo \(32\)).

Ďalším rozdielom je to, že v článku \cite{sala-i-martin} použili autori apriórnu pravdepodobnosť zahrnutia \( \bar{k}/K \) len pre prvých \(100000\) modeloch,
pri ďalších modeloch používali pri náhodnom výbere odhady aposteriórnych pravdepodobností premenných na základe tejto vzorky \(100000\) modelov
(pričom ich ale ohraničili intervalom \([0.1, 0.85]\)).
Dôvodom bola skutočnosť, že pri takomto prístupe konverguje algoritmus rýchlejšie.
V našej práci sme pre zachovanie jednoduchosti túto metódu nepoužili.
Podobný prístup si vyžaduje voľbu viacerých hyperparametrov, ktoré majú viac-menej arbitrárny charakter, a tým by si sa celý proces skomplikoval.
Navyše, algoritmus by mal skonvergovať pri akejkoľvek voľbe apriórnych pravdepodobností.

Na implementáciu iteračnej metódy \emph{BACE} sme použili softvér \emph{R}, výpočtovým aspektom metódy sa venujeme bližšie v prílohe \hyperref[appendix:e]{E}.

\begin{table}
    \begin{tabular}{ |c|c|c| }
        \hline
        Premenná & \makecell{Apriórna \\ pravdepodobnosť} & \makecell{Aposteriórna \\ pravdepodobnosť} \\
        \hline
        Účtovný cash flow & 6.76 \% & 69.9 \% \\
        \hline
        Čistý prevádzkový zisk po zdanení (NOPAT) & 6.76 \% & 29.93 \% \\
        \hline
        Čistý dlh & 6.76 \% & 71.36 \% \\
        \hline
        Celková zadlženosť & 6.76 \% & 7.77 \% \\
        \hline
        Stupeň samofinancovania & 6.76 \% & 92.22 \% \\
        \hline
        Finančné účty/Aktíva & 6.76 \% & 100 \% \\
        \hline
        Návratnosť aktív & 6.76 \% & 26.08 \%\\
        \hline
        Návratnosť aktív (EBIT) & 6.76 \% & 73.92 \% \\
        \hline
        Doba splácania záväzkov z obchodného styku & 6.76 \% & 99.05 \% \\
        \hline
    \end{tabular}
    \caption{Konečný zoznam signifikantných premenných podľa iteračnej metódy \emph{BACE} spolu s ich apriórnymi a aposteriórnymi pravdepodobnosťami}
    \label{bace2 tabulka pp}
\end{table}

Algoritmus skonvergoval po enumerácii 38720000 modelov logistickej regresie.
V tabuľke č. \ref{bace2 tabulka pp} uvádzame aposteriórne pravdepodobnosti zahrnutia a odhady stredných hodnôt koeficientov pre tie premenné,
pre ktoré aposteriórna pravdepodobnosť bola vyššia ako ich apriórna pravdepodobnosť zahrnutia.
Kompletný zoznam premenných aj s odhadom strednej hodnoty ich koeficientov uvádzame v prílohe \hyperref[appendix:d]{D}.

\begin{table}
    \begin{tabular}{ |c|c| }
        \hline
        Premenná & Koeficient \\
        \hline
        Intercept & -0.211 \\
        \hline
        Celková zadlženosť & 0.056 \\
        \hline
        Stupeň samofinancovania & -0.724 \\
        \hline
        Finančné účty/Aktíva & -2.735 \\
        \hline
        Návratnosť aktív (EBIT) & -1.033 \\
        \hline
        Doba splácania záväzkov z obchodného styku & 0.000061 \\
        \hline
    \end{tabular}
    \caption{Konečný zoznam signifikantných premenných podľa iteračnej metódy \emph{BACE} spolu s ich koeficientami}
    \label{bace2 tabulka konecne parametre}
\end{table}

Vo výslednom modeli sme nepoužili všetky premenné z tabuľky č. \ref{bace2 tabulka pp}.
Dodatočne sme vylúčili premenné \emph{Účtovný cash flow}, \emph{Čistý prevádzkový zisk po zdanení (NOPAT)} a a \emph{Čistý dlh},
pretože ide o hodnoty v eurách a pri veľkých firmách nadobúdali extrémne hodnoty, ktoré ťahali výstup vzorca blížko k \(0\) alebo \(1\).
Z dvojice vysoko korelovaných premenných \emph{Návratnosť aktív} a \emph{Návratnosť aktív (EBIT)} mala druhá menovaná vyššiu aposteriórnu pravdepodobnosť zahrnutia,
preto sme do výsledného modelu zaradili ju.

Zoznam koeficientov pri vybraných premenných uvádzame v tabuľke č. \ref{bace2 tabulka konecne parametre}.
Výsledný model logistickej regresie vytvorený touto metódou je daný vzorcom:

\[
    \text{score}_\text{BACE2} = \frac{1}{1 + e^{-(-0.211 + 0.056X_1 - 0.724X_2 - 2.735X_3 - 1.033X_4 + 0.000061X_5)}}
\]

kde

\(X_1 = \) Celková zadlženosť

\(X_2 = \) Stupeň samofinancovania

\(X_3 = \) Finančné účty/Aktíva

\(X_4 = \) Návratnosť aktív (EBIT)

\(X_5 = \) Doba splácania záväzkov z obchodného styku.

% \paragraph{Rozdiely výstupov dvoch implementácií \emph{BACE}}

\subsection{Porovnanie modelov}

V tejto časti porovnáme prediktívnu schopnosť troch nami vytvorených logistických regresií a dvoch zaužívaných skóringových modelov – Altmanovho Z-skóre a indexu IN05.
Porovnávať budeme na testovacej vzorke \(458\) firiem, z ktorých v polovici prípadov ide o firmy, ktoré nasledujúce účtovné obdobie po zbere dát vyhlásili bankrot.

V tabuľke č. \ref{tabulka_metrik} uvádzame pre jednotlivé modely nasledovné metriky:
presnosť, senzitivita (pravdepodobosť správnej predikcie pre firmu v bankrote), špecificita (pravdepodobnosť správnej predikcie pre prosperujúcu firmu), AUC (plocha pod ROC krivkou modelu).
Pri modeloch logistickej regresie sme za hranicu predikcie bankrotu zobrali hodnotu \(0.5\) (t.j. modely predikujú bankrot, ak ich výstupom je hodnota väčšia ako \(0.5\)).
Pri Altmanovom Z-skóre a indexe IN05, ktorých obôr hodnôt narozdiel od logistickej regresie nie je interval \((0, 1)\), sme hranicu volili dvoma spôsobmi:

\bigskip
1.	Prvá hranica predstavuje takú hodnotu, pri ktorej je minimálny súčet chyby 1. a 2. druhu, pričom chybou 1. druhu rozumieme klasifikovanie firmy v bankrote ako prosperujúcej firmy a chybou 2. druhu
rozumieme klasifikáciu prosperujúcej firmy ako firmy v bankrote.
Podobný prístup voľby hranice klasifikácie používali autori napr. v \cite{boda, begley, wu}.
Pri oboch modeloch sme interval, na ktorom sme hľadali dané minimum, obmedzili na oblasť “šedej” zóny, pretože pre hranice mimo šedej zóny by modely silno uprednostňovali jednu z tried.

2.	Druhou hranicou je hodnota, pri ktorej modely dosahujú najvyššiu celkovú presnosť.

Hodnoty jednotlivých hraníc tiež uvádzame v tabuľke.

Dôvodom, pre ktorý sme okrem zaužívaného spôsobu 1 volili hranicu aj cez maximalizáciu presnosti, je skutočnosť, že pri minimalizácii súčtu chýb 1. a 2. druhu sme dostali hranice,
pri ktorých modely významne uprednostňovali predikciu bankrotu.
Tieto modely majú síce vysokú senzitivitu (ich úspešnosť pri identifikácii bankrotu je približne 90 \%), je to na úkor nízkej špecificity, ktorá je v oboch prípadoch dokonca pod hranicou 50 \%.
Hranice, ktoré maximalizujú presnosť, dávajú vyváženejšie výsledky.

\bigskip

\begin{table}
    \begin{tabular}{ cc|cccc }
        Model & \makecell{Hranica \\ klasifikácie} & Presnosť & Senzitivita & Špecificita & AUC \\
        \hline
        Altmanovo Z-skóre & 2.75 & 66.8 \% & 91.7 \% & 41.9 \% & 0.8158 \\
        Altmanovo Z-skóre & -0.32 & 75.8 \% & 58.5 \% & 93.0 \% & 0.8158 \\
        Index IN05 & 1.29 & 68.1 \% & 89.5 \% & 46.7 \% & 0.8054 \\
        Index IN05 & 0.24 & 76.2 \% & 72.5 \% & 79.9 \% & 0.8054 \\
        Model \emph{LASSO} & 0.5 & 81.2 \% & 74.7 \% & 87.8 \% & 0.8808 \\
        Model BACE1 & 0.5 & 81.2 \% & 81.7 \% & 80.7 \% & 0.8876 \\
        Model BACE2 & 0.5 & 78.4 \% & 65.5 \% & 91.2 \% & 0.8882 \\
    \end{tabular}
    \caption{Tabuľka metrík modelov}
    \label{tabulka_metrik}
\end{table}

Vidíme, že Altmanovo Z-skóre a index IN05 majú na testovacej vzorke porovnateľné výsledky.
Verzie týchto dvoch modelov, pri ktorých zvolená hranica klasifikácie minimalizuje súčet chyby 1. a 2. druhu, dáva v oboch prípadoch model, ktorých senzitivita výrazne prevyšuje senzitivitu všetkých ostatných modelov.
Verzie modelov s hranicami, ktoré maximalizujú presnosť, nasvedčujú, že modely v našej práci dosahujú lepšie celkové výsledky pri predikci bankrotu firiem v slovenskom prostredí.

Z troch modelov z našej práce dáva najvyváženejšie výsledky model BACE1, ktorého presnosť presahuje 80 \% pre množinu firiem v bankrote aj pre množinu prosperujúcich firiem.
Zvyšné dva modely majú síce vyššiu špecificitu, v problematike predikcie bankrotu sa ale za dôležitejšiu považuje senzitivita, a tá je pre oba tieto modely oproti modelu BACE1 výrazne nižšia.

\begin{tikzpicture}
    \begin{axis}[
      title={ROC krivky},
      xlabel={\(1 -\) špecificita (\emph{false positive rate})},
      ylabel={senzitivita (\emph{true positive rate})},
      legend pos=outer north east,
    ]
    \addplot [blue] table [x=V1, y=V2, col sep=comma] {data/roc_altman.csv};
    \addlegendentry{Altmanovo Z-skóre}

    \addplot [red] table [x=V1, y=V2, col sep=comma] {data/roc_index.csv};
    \addlegendentry{Index IN05}

    \addplot [yellow] table [x=V1, y=V2, col sep=comma] {data/roc_lasso.csv};
    \addlegendentry{Model \emph{LASSO}}

    \addplot [green] table [x=V1, y=V2, col sep=comma] {data/roc_bace_1.csv};
    \addlegendentry{Model BACE1 (kompletná enumerácia)}

    \addplot [purple] table [x=V1, y=V2, col sep=comma] {data/roc_bace_2.csv};
    \addlegendentry{Model BACE2 (iteračný algoritmus)}
    \end{axis}
\end{tikzpicture}

Superiórnosť modelov z našej práce je vidno aj na grafe ROC kriviek.
Často využívanou štatistikou pri porovnávaní modelov je AUC, ktorá predstavuje plochu pod ROC krivkou.
Aj hodnoty AUC jednotlivých modelov ukazujú, že modely z našej práce sa na predikciu bankrotu slovenských firiem hodia viac ako zaužívané modely Z-skóre a index IN05.